## Formai kritériumok

- A kéziratokat Google Docs vagy .docx formátumban várjuk, Times New Roman 12-es betűmérettel.
- A fájl neve legyen a cikk címe, ami az íráson belül is szerepeljen a szöveg elején félkövéren.
- Szövegen belüli kiemelésekhez lehetőleg a dőlt betűt használd.
- Az idézeteket idézőjel közé írd, az idézeten belüli idézetet pedig az alábbi módon jelöld: »...«.
- Amennyiben vannak képeid már a cikkhez, akkor ezeket ne tedd be a dokumentumba, hanem külön töltsd fel, és ha van konkrét hely, ahova tennéd a cikkedben, akkor ezt az alábbi módon jelöld a szövegen belül (és ennek megfelelően nevezd el a képfájlt): [kép1]
- Figyelj a helyesírásra, a jó stílusra és a választékosságra.

## Szövegek beadása

1. Ha még nincs hozzáférésed a drivehoz, kérj egy vezetőségi tagtól.
2. Keresd meg az aktuális szám mappáját, ez pl így nézhet ki: "#2025_Tavaszi"
3. Ezen belül a "#Korrektúrázatlan" mappába navigálj
4. Ide töltsd fel az írásodat
5. Írd be a cikkedet a "#Korrektúra" táblázatba
5. Szólj a korrektoroknak Discordon, a korrektúra csatornában.
6. Képek:
    - Töltsd fel a képeket a "Tördelő" mappába egy általad létrehozott [cikkcím] almappába!
    - Opcionálisan szólj a grafikusoknak, hogy milyen grafikát szeretnél a cikkedhez. Ezt is Discordon, a megfelelő csatornában.
    - Semmiképpen se a "#grafikák" mappába tedd, mert itt az egész számon átívelő grafikák vannak.

## Írói jóváhagyás

A korrektorok, ha befejezték a munkájukat, szólni fognak Discordon, hogy mehet az írói jóváhagyás. Ekkor nyisd meg és olvasd át a szöveged, és nézd át a hozzá érkezett javaslatokat.

!!! danger "Javaslatok"
    Soha ne fogadd el a Google Docs-ban a javaslatokat, mivel ez a zárókorrektor dolga. Ha valamelyik javaslattal nem értesz egyet, akkor kommentelj rá vagy írd felül egy alternatív javaslattal.

Ha elolvastad és jelezted, ha voltak problémák, akkor írd be az "Írói jóváhagyás" oszlopba a neved, és a dátumot.

## Olvasószerkesztés

Az olvasószerkesztésnél mindenképpen nézd át *legalább a saját* cikkedet tüzetesen!




