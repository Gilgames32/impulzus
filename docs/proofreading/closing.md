# Zárókorrektúra

Miután három különböző ember korrektúrázta az adott cikket és az írói jóváhagyás is megtörtént,
a zárókorrektor véglegesíti a szöveget.
Ezt alapvetően a főkorrektor, illetve más, tapasztaltabb korrektorok végzik. 

!!! danger "Jogosultság"
    Zárókorrektúrát csak a főkorrektor kérésére, vagy engedéllyel (proaktivitás díjazott) végezz!

A feladat maga abból áll, hogy döntéseket hozol az eddigi javaslatok alapján. Elutasítod, vagy elfogadod őket legjobb tudásod szerint.
Fontos kiemelni, hogy nagyon alaposan kell elolvasni a szöveget, hiszen ez a korrektorok felől a végleges változat.

!!! warning "Vitás kérdések az íróval"
    Nyersebb kéziratok esetén előfordulhat, hogy az íróval stilisztikai nézeteltérések alakulnak ki. Ezeket megjegyzéseken keresztül meg lehet vitatni, a helyesírási szabályzattól eltérő írásmód azonban csak a költői szabadság jegyében használható.

Miután elkészült a végleges írás (szükség szerint apróbb javítások még tehetők), a fájlt át kell helyezni az adott
lapszám mappáján belül a **#Korrektúrázott** -ba, illetve a táblázatba felvezetni a megfelelő dátummal.

